# Webanimation
## Het kunstwerk
Voor deze opdracht heb ik besloten om de cover van het American Way Magazine uit 1970 na te maken.
[Link naar het originele kunstwerk](https://designarchives.aiga.org/#/entries/%2Bcollections%3A%22B.%20Martin%20Pedersen%22/_/detail/relevance/asc/10/7/21996/the-american-way-magazine-april-1970/1)

Ik heb gekozen voor dit kunstwerk, omdat ik het er heel simpel uit vond zien met toch een soort complexe bouw. Ook sprak het contrast tussen het zwart en wit met de kleuren mij aan. Het is gemaakt door Alexander Calder, deze artiest stond bekend voor zijn kinetische kunst en mobiles. Dat was ook gelijk waar is dit op vond lijken en daarmee begonnen al de eerste ideeÃ«n voor interactie te komen. 

## De animaties
Veel van deze animaties zijn te combineren. Je kan tegelijk 'zwaaien', 'zwaartekracht', 'wat is dat' en 'de toets R' laten spelen.

### Inladen
Als de pagina zich laadt, komt het kunstwerk van bovenaf ingevlogen en de knoppen draaien terwijl ze in beeld komen. Ik wilde het gevoel meegeven alsof de mobile werd opgehangen aan het plafond.

### Knop: Zwaaien
Wanneer er op de knop geklikt wordt begint het kunstwerk te zwaaien als een soort kandelaar. Dit geeft aan dat het een echt fysiek object kan zijn en zich ook zo zou gedragen. 

### Knop: Zwaartekracht
Door op de knop te klikken beginnen de onderdelen van de mobile los te bewegen om het een natuurlijker gevoel mee te geven.

### Knop: Wat is dat?
Door op deze knop te klikken komt een vanaf onderen een hand te voorschijn die naar het kunstwerk uithaalt. Dit moet de hand van een baby voorstellen aangezien mobiles vaak boven bedjes van kinderen hangen. 

### De toets R
Als je op de letter R op het toetsenbord drukt, beginnen de onderdelen van het kunstwerk in een regenboogreeks te kleuren. Dit heb ik gedaan, omdat het kunstwerk opzichtzelf kleuren heeft die opvallen tussen de zwarte lijnen en ik wilde dat effect vermeerderen. Deze animatie kan ook geactiveerd worden door op de rode blob te klikken, zo is het op mobiel ook te gebruiken.

### Hovers
In mijn product zijn meerdere hovers aanwezig:
1. Als je mouseover doet over de soort standaard van het kleine extra kunstwerkje beginnen de items erop de balanseren. (deze actie kan ook gedaan worden door erop te klikken voor de mobiele gebruikers.
2. Door over de overige onderdelen van het kleine kunstwerk de hoveren veranderen de kleuren van de items. Blauwe hover > geel wordt blauw, gele hover > rood wordt geel.
3. De verschillende uitsteeksels van het grote kunstwerk veranderen van kleuren als je eroverheen hovert. De kleuren zijn de kleuren die in het kunstwerk al gebruikt worden, zo blijft het allemaal in 1 stijl.


## Responsive
Het kunstwerk is in het middel van de pagina gecentreerd en daar blijft het door alle formaten heen. Het kunstwerk is vrij smal dus past precies in verschillende weergaven op verschillende apparaten. De knoppen blijven bovenin gecentreerd staan, alleen het kunstwerk beweegt uit beeld op de mobiele weergave. Zelf vond ik dit wel iets toevoegen, het geeft je het gevoel alsof het een echt object is. In principe ziet hij er op elk formaat dus hetzelfde uit, alleen de verhoudingen zijn net iets anders. 


## Bronnen
Tijdens het uitvoeren van deze opdracht heb ik veel gebruik gemaakt van de uitleg op https://developer.mozilla.org en ook heb ik veel gehaald van https://www.w3schools.com/. Ik had een probleem waar ik niet uitkwam en de oplossing had ik op dit forum gevonden https://stackoverflow.com/questions/2928688/how-to-hide-elements-without-having-them-take-space-on-the-page. Daarnaast heb ik vragen in de slack gesteld en heb daar hulp gekregen van mijn klasgenoten. 

## Reflectie
Ik vond dit vak erg interessant maar ook echt lastig. Je moet diep de code ingaan en zelf uitzoeken hoe de meeste dingen werken, vooral voor iemand als ik die erg moeite heeft met de onderdelen van dit vak. De grootste uitdaging in het begin was het gebruik van javascript. Het duurde best wel even voordat ik doorhad hoe je simpele dingen kon uitvoeren door middel van click events. Ik heb veel geleerd tijdens dit vak en weet zeker dat dit mij later zal helpen. 
